<x-layout>
    <header class="container-fluid my-10">
        <div class="row">
            <div class="col-12">
                <div class="mt-5" style="color:white; display: flex; justify-content: center; align-items: center;">
                    <h1>Felicità e Virtù</h1>
                </div>
                {{-- immagine e descrizione --}}
                <div class="container mt-5 mb-5 box">

                    <div class="image-container">

                        <img class=" p-3"
                            src="{{ asset('images/JamesGillray_JohnBullTakingALuncheonOrBritishCooksCrammingOldGr_(MeisterDrucke_257939).jpg') }}"
                            alt="Descrizione dell'immagine">
                    </div>


                    <div class="my-5">
                        <h2>Le origini del dibattito filosofico della felicità</h2>
                        <div class="article-preview">
                            <p>La questione della felicità ha una lunga storia nella tradizione filosofica occidentale.
                                Si può dire che nasca con la filosofia, quando ad Atene, tra V e IV secolo a.C., intorno
                                alla figura di Socrate si sviluppa il dibattito su quale sia il modo migliore di vivere.
                                Tutti i filosofi antichi si cimentarono con il problema della eudaimonia (il nome greco
                                della felicità), considerandola il fine ultimo della vita, l’oggetto del desiderio di
                                tutti gli uomini. I pensatori antichi cercavano di allontanare una visione tragica
                                dell’esistenza, secondo cui il destino degli uomini è affidato al caso, alla fortuna, al
                                gioco delle passioni umane o al capriccio degli dei. Controllo della ragione sulle
                                passioni, stabilità psicologica e autonomia rispetto al mondo e ai falsi beni
                                (ricchezza, successo, potere) costituiscono il modello base della saggezza antica, entro
                                cui la felicità può essere pensata come risultato dell’esercizio della virtù. La cultura
                                cristiana si contrappone frontalmente a questa prospettiva e ne contesta la principale
                                pretesa: controllare la vita e respingere da essa il male. Pensare di poter essere
                                felici senza riuscire a sconfiggere il dolore e la morte è un’illusione e un inganno;
                                solo la speranza nell’amore di Dio e nella possibilità di una vita eterna (orizzonte
                                sostanzialmente estraneo alla cultura antica) aprono una prospettiva di felicità
                                superiore. Tra speranza nell’aldilà e fiducia nel valore di riscatto del dolore, la
                                cultura cristiana del medioevo tende a deprimere l’aspirazione naturale al piacere e a
                                considerare ingannevole la sua attrattività psicologica naturale. Una diversa concezione
                                della felicità si affaccia in Italia, nell’età dell’Umanesimo, con la riabilitazione del
                                piacere. La nuova cultura umanistica abbandona la diffidenza che il cristianesimo
                                medievale aveva mantenuto nei confronti dei filosofi pagani; tra essi, proprio Epicuro,
                                il più disprezzato di tutti perché aveva fatto del piacere il fine della vita, viene
                                riscoperto come primo teorico del benessere psicofisico dell’uomo, di quell’equilibrio
                                tra anima e corpo che diventerà il grande ideale del Rinascimento. Ma è il ‘600 il
                                secolo nel quale si riapre il dibattito filosofico sulla felicità, con nuovi e
                                importanti modelli. Ciascuno di essi contiene un’immagine dell’uomo e delle sue
                                possibilità di realizzazione nella vita; li accomuna l’idea, in gran parte nuova, che la
                                felicità sia legata più all’espansione di potenzialità che al mantenimento di una forma
                                acquisita, più a fattori di dinamismo che di stabilità.</p>


                            <div class="image-container">
                                <img class="p-3"
                                    src="{{ asset('images/William_Hogarth_-_A_Midnight_Modern_Conversation_Eine_moderne_Mitternachtunterhaltung_1733_-_(MeisterDrucke-803893).jpg') }}"
                                    alt="Descrizione dell'immagine">
                            </div>


                            <p class="a">La cultura della felicità in Francia nel ‘700</p></br>
                            <p>
                                La cultura della felicità ha uno sviluppo importante in Francia nella prima metà del
                                ‘700; nasce una trattatistica di tale ampiezza che si è potuto parlare di una vera
                                «ossessione» (così l’ha definita lo studioso francese Robert Mauzi), condivisa da
                                moralisti (atei e cristiani), libertini, filosofi. Viene esaltata la felicità che
                                ciascuno può trovare in questo mondo, senza negare o umiliare la sua natura sensibile,
                                la ricchezza delle sue capacità, la varietà delle sue potenzialità. Si insiste inoltre
                                sulla disposizione degli uomini alla virtù, all’azione utile al bene della società, da
                                cui verrebbe anche quel tipo superiore di piacere, fatto di riconoscimento altrui e di
                                stima di sé, che rappresenta una condizione fondamentale della felicità individuale.
                                Questa trattatistica viene recepita in alcuni articoli dell’Encyclopédie, come nella
                                voce “Bonheur”. Parzialmente fuori dal coro è invece la voce di La Mettrie, autore di un
                                discusso Discorso sulla felicità (1748): fisiologo e materialista, egli polemizza con le
                                filosofie della moderazione, rivendicando la naturalità di ogni piacere e
                                l’impossibilità di stabilire tra essi una gerarchia di valore. Tutti convergono,
                                comunque, nel sostenere che la felicità non consiste solo nella fuggevole esperienza del
                                piacere, ma in una condizione durevole di benessere interiore e contentezza di sé, di
                                cui ciascuno è giudice esclusivo. Da questo punto di vista la felicità resta un fine cui
                                tendere, piuttosto che una realtà raggiungibile. A contrastare l’ottimismo dell’epoca,
                                intervengono importanti figure di intellettuali, come Maupertuis e Voltaire, che tornano
                                a sottolineare la presenza dominante del dolore e del male nell’esistenza umana,
                                presenza che rende illusoria anche solo l’idea di poter raggiungere una condizione di
                                stabile felicità. Oltre a ciò molti sottolineano il potere ingannatore
                                dell’immaginazione la facoltà che alimenta i progetti umani, ma li espone continuamente
                                alla disillusione. In tutti i casi, i trattati francesi della prima metà del ‘700 sono
                                rivolti a individui appartenenti ad un’élite intellettuale, che hanno tempo e
                                disponibilità per prendersi cura di sé e coltivare il proprio sogno di felicità. Sullo
                                sfondo rimangono i problemi sociali che escludono la maggioranza degli uomini dalla
                                possibilità di godere di condizioni minime di benessere e dignità. Nella seconda metà
                                del secolo, invece, la disuguaglianza sociale comincia a diventare una questione
                                politica rilevante. Molti intellettuali, come Rousseau, Helvétius e d’Holbach, si
                                sentono investiti del problema di pensare come sia possibile ridurre le condizioni di
                                palese sofferenza e umiliazione della maggior parte della popolazione e di costruire una
                                forma di civiltà in cui gli uomini possano sentire il bene comune come bene proprio. In
                                una società lacerata da disuguaglianze sempre più drammatiche si impone così il tema
                                della felicità pubblica di cui dovrebbero essere garanti l’autorità pubblica e il
                                legislatore. A fine secolo, chiusa senza esiti concreti la stagione della teoria e
                                dell’utopia, saranno la storia e la rivoluzione a imporre in Francia come nuova parola
                                d’ordine: il diritto alla felicità.
                            </p>


                            <div class="image-container">
                                <img class="p-3"
                                    src="{{ asset('images/William_Hogarth_-_A_Midnight_Modern_Conversation_Eine_moderne_Mitternachtunterhaltung_1733_-_(MeisterDrucke-803893).jpg') }}"
                                    alt="Descrizione dell'immagine">
                            </div>


                            <p class="a">Felicità e virtù nel dibattito inglese del ‘700</p></br>
                            <p>
                                Anche in Inghilterra si dibatte sulla felicità a partire dalla sfida portata da Hobbes,
                                che aveva indicato nell’amore di sé e nel desiderio di potere i motivi dominanti
                                dell’agire individuale e i soli criteri di spiegazione del sistema di relazioni.
                                Filosofi come Shaftesbury, Hutchison e Hume dedicano particolare attenzione al legame
                                morale tra individui e società nella convinzione che gli uomini possano ricercare la
                                loro felicità senza diventare né egoisti né diffidenti gli uni verso gli altri. Molte
                                ricerche si indirizzano a mostrare l’esistenza di disposizioni naturali alla simpatia,
                                alla reciprocità e alla benevolenza; la società viene dipinta come il frutto di
                                un’evoluzione improntata all’incremento della socievolezza; l’uomo civilizzato appare
                                desideroso della buona reputazione e incline ad approvare comportamenti giusti e
                                socialmente utili. I pensatori inglesi e scozzesi condividono anche, in linea di
                                massima, l’idea che, per avere un buon ordine sociale, non sia necessario un intervento
                                politico che determini ciò che è bene per gli individui (tema centrale invece nella
                                tradizione francese): civiltà e progresso sarebbero il frutto di dinamiche spontanee.
                                L’idea è condivisa, da prospettive divergenti, sia da Mandeville che da Adam Smith: il
                                primo, provocatorio autore della celebre Favola delle api (1705-1729), sottolinea, con
                                forte effetto di paradosso, come a produrre realmente il benessere della società non
                                siano le azioni virtuose, ma i vizi degli uomini; il secondo intende invece mostrare in
                                che modo uomini guidati dalla prudenza e dall’oculatezza, nella cura del proprio
                                interesse, possano produrre un sistema sociale ordinato e moralmente buono (Teoria dei
                                sentimenti morali, 1759). Il francese Montesquieu è in totale disaccordo con Mandeville.
                                Nelle sue Lettere persiane, un romanzo epistolare, egli inserisce un apologo nel
                                romanzo, I Trogloditi, con cui esemplifica come il vizio, l’egoismo e la malvagità
                                portino i popoli alla distruzione. Alla fine del secolo, con l’Introduzione ai principi
                                della morale e della legislazione (1789), Jeremy Bentham dà inizio ad una nuova
                                tradizione filosofica: l’utilitarismo. Questa teoria etica considera calcolabile
                                oggettivamente la quantità di bontà sociale di un’azione: un’azione è utile, e per
                                questo moralmente buona, se aumenta la felicità del maggior numero di persone; e la
                                felicità collettiva, di cui si deve prendere cura il legislatore, è determinabile in
                                base alle preferenze individuali in termini di beni e piaceri, dal momento che tutti gli
                                uomini perseguono, tendenzialmente, gli stessi interessi. Si tratta di una tradizione di
                                pensiero destinata a influenzare profondamente, fino ai giorni nostri, le teorie
                                economiche, sociali e politiche. Dagli intensi dibattiti del ’700 scaturisce l’idea che
                                la politica debba occuparsi di felicità, sia in termini di garanzia per gli individui,
                                sia di attiva promozione del bene pubblico, attraverso azioni di governo. Il diritto
                                alla felicità viene codificato per la prima volta nella Dichiarazione di Indipendenza
                                americana del 4 luglio 1776 ed entra poi nel dibattito interno alla rivoluzione
                                francese. I giacobini ne fanno il perno della loro politica dirigista, rivendicando il
                                primato della «felicità comune» su quella individuale.</p>





                        </div>

                    </div>
                </div>
            </div>
</x-layout>
