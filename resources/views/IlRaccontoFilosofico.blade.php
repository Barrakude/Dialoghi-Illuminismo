<x-layout>
    <header class="container-fluid my-10">
        <div class="row">
            <div class="col-12">
                <div class="mt-5" style="color:white; display: flex; justify-content: center; align-items: center;">
                    <h1>Il racconto filosofico: Saggi orientali, Ingenui, Giganti e Pigmei </h1>
                </div>
                {{-- immagine e descrizione --}}
                <div class="container mt-5 mb-5 box">

                    <div class="image-container">

                        <img class=" p-3"
                            src="{{ asset('https://www.meisterdrucke.it/kunstwerke/1260px/Artus_Scheiner_-_Illustration_for_Gullivers_Travels_by_Jonathan_Swift_-_%28MeisterDrucke-646663%29.jpg') }}"
                            alt="Descrizione dell'immagine">
                    </div>


                    <div class="my-5 p-3">
                        <h2>Il racconto filosofico</h2>
                        <div class="article-preview p-3">
                            <p class="p-3">Il romanzo illuministico si sviluppa spesso sotto forma di dialogo o in
                                forma epistolare o con narrazioni brevi a sfondo allegorico. È soprattutto il racconto
                                filosofico lo strumento espressivo che meglio sviluppa la polemica corrosiva dei Lumi.
                                La sua originalità comincia dalla forma e cioè dalla parodia delle cronache di viaggio
                                per poi diventare qualcosa di diverso e di affatto autonomo. In Francia è il “conte
                                philosophique” il genere più praticato. Se il “conte” è in origine la fiaba giocata
                                sull’immaginario fantastico, l’elemento “philosophique” mette la fantasia al servizio
                                della riflessione. Tanti i personaggi, ognuno portatore di un messaggio. Sono marionette
                                stralunate, esseri fantasiosi, giganti, pigmei, ingenui, saggi orientali. La loro
                                stranezza è voluta ed ha una precisa funzione: allontanare il lettore, evitare che
                                questi si identifichi col personaggio attraverso le emozioni. È la riflessione che il
                                lettore dovrà esercitare, rifiutando di farsi incantare dalle idee comuni.
                                Il divertissement paradossale, alla Swift, incalza la storia di Micromega per mostrare
                                concretamente la relatività dei punti di vista e la risibile presunzione di ogni visione
                                antropocentrica o geocentrica. L’essere umano, e il pianeta che egli abita sono ridotti
                                a proporzioni infinitamente piccole in confronto ad esseri che provengono da altri
                                pianeti. Attraverso la rappresentazione del gigante Micromega, un extraterrestre che
                                viene in contatto con gli esseri umani, Voltaire mette in gioco le misure, le
                                proporzioni, i limiti dell’umana condizione. Il gigante Micromega si scandalizza nel
                                vedere che quelle che per lui sono “formiche” litigano e si sopraffanno con virulenza:
                                “Disgraziati!” gridò il Siriano, “chi potrebbe immaginare una rabbia così insensata! Mi
                                vien voglia di fare tre passi e di schiacciare con tre pestate tutto quel formicaio di
                                assassini ridicoli.” “Fatica inutile,” gli risposero: “faticano abbastanza loro per
                                rovinarsi. Pensate che dopo dieci anni non resta mai nemmeno uno su cento di quei
                                miserabili; pensate che, anche se non estraessero la spada, la fame, la fatica o
                                l’intemperanza li portan via quasi tutti.
                                Babilonia, mitica città orientale dove si svolge la storia di Zadig, traveste la realtà
                                più prossima, quella di Parigi. L'inizio di Zadig, con i sarcastici strali ai corrotti
                                costumi sociali di quella città, dove trionfano la chiacchiera vuota, la vanagloria e la
                                presunzione degli eruditi così come il nonsenso delle feroci dispute religiose, allude,
                                in modo metaforico, alle vicende della Francia contemporanea, trasformando Parigi in
                                Babilonia. Se nelle Lettere persiane di Montesquieu è lo straniero approdato in Europa a
                                sottolineare, con il suo attonito stupore e le sue reazioni "inadeguate" e ingenue,
                                l'aberrazione, l'ingiustizia o anche l'irrazionalità dei costumi e delle istituzioni
                                della vita sociale degli europei, in Zadig, l'oriente evoca il ridicolo di certe
                                situazioni familiari della nostra realtà quotidiana. Il personaggio di Zadig incarna
                                tutte le virtù care a Voltaire, di cui è il portavoce. È appassionato, ma capace di
                                dominare le sue passioni, leale e franco in un mondo di disonesti, intelligente e saggio
                                senza essere presuntuoso né saccente, il suo equilibrio è pari all'indulgenza che
                                dimostra nei confronti delle altrui debolezze. Un essere così, quasi perfetto, si
                                aspetta di essere felice, ma le vicissitudini che lo attendono metteranno a dura prova
                                la sua saggezza ed il suo equilibrio.
                            </p>




                        </div>

                    </div>
                </div>
            </div>
</x-layout>
